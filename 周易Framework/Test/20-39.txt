
第二十一卦 噬嗑 火雷 噬嗑离上震下

　　噬嗑：亨。利用狱。
　　曰：颐中有物，曰噬嗑，噬嗑而亨。刚柔分，动而明，雷电合而章。柔得中而上行，虽不当位，利用狱也。象曰：雷电噬嗑；先王以明罚敕法。
　　初九：履校灭趾，无咎。
　　象曰：履校灭趾，不行也。
　　六二：噬肤灭鼻，无咎。
　　象曰：噬肤灭鼻，乘刚也。
　　六三：噬腊肉，遇毒；小吝，无咎。
　　象曰：遇毒，位不当也。
　　九四：噬乾c，得金矢，利艰贞，吉。
　　象曰：利艰贞吉，未光也。
　　六五：噬乾肉，得黄金，贞厉，无咎。
　　象曰：贞厉无咎，得当也。
　　上九：何校灭耳，凶。
　　象曰：何校灭耳，聪不明也。

【噬嗑卦终】


第二十二卦　贲　山火　贲艮上离下

　　贲：亨。小利有所往。
　　彖曰：贲，亨；柔来而文刚，故亨。分刚上而文柔，故小利有攸往。天文也；文明以止，人文也。观乎天文，以察时变；观乎人文，以化成天下。
　　象曰：山下有火，贲；君子以明庶政，无敢折狱。
初九：贲其趾，舍车而徒。
象曰：舍车而徒，义弗乘也。
　　六二：贲其须。象曰：贲其须，与上兴也。
　　九三：贲如濡如，永贞吉。象曰：永贞之吉，终莫之陵也。
　　六四：贲如皤如，白马翰如，匪寇婚媾。象曰：六四，当位疑也。匪寇婚媾，终无尤也。
　　六五：贲于丘园，束帛戋戋，吝，终吉。象曰：六五之吉，有喜也。
　　上九：白贲，无咎。象曰：白贲无咎，上得志也。

【贲卦终】


第二十三卦　剥　山地　剥艮上坤下

　　剥：不利有攸往。
　　彖曰：剥，剥也柔变刚也。不利有攸往，小人长也。顺而止之，观象也。君子尚消息盈虚，天行也。
　　象曰：山附地上，剥；上以厚下，安宅。
初六：剥以足，蔑贞凶。
象曰：剥以足，以灭下也。
　　六二：剥以辨，蔑贞凶。
　　象曰：剥以辨，未有与也。
　　六三：剥之，无咎。
　　象曰：剥之无咎，失上下也。
　　六四：剥以肤，凶。
　　象曰：剥以肤，切近灾也。
　　六五：贯鱼，以宫人宠，无不利。
　　象曰：以宫人宠，终无尤也。
　　上九：硕果不食，君子得舆，小人剥庐。
　　象曰：君子得舆，民所载也。小人剥庐，终不可用也。

【剥卦终】


第二十四卦　复　地雷　复坤上震下

　　复：亨。出入无疾，朋来无咎。反复其道，七日来复，利有攸往。
　　彖曰：复，亨；刚，反。动而以顺行，是以出入无疾，朋来无咎。反复其道，七日来复，天行也。利有攸往，刚长也。复其见天地之心乎？
　　象曰：雷在地中，复；先王以至日闭关，商旅不行，后不省方。
初九：不复远，无只悔，元吉。
象曰：不远之复，以修身也。
　　六二：休复，吉。
　　象曰：休复之吉，以下仁也。
　　六三：频复，厉无咎。
　　象曰：频复之厉，义无咎也。
　　六四：中行独复。
　　象曰：中行独复，以从道也。
　　六五：敦复，无悔。
　　象曰：敦复无悔，中以自考也。
　　上六：迷复，凶，有灾眚。用行师，终有大败，以其国君，凶；至于十年不克征。
　　象曰：迷复之凶，反君道也。

【复卦终】


第二十五卦　无妄　天雷　无妄乾上震下

　　无妄：元，亨，利，贞。其匪正有眚，不利有攸往。
　　彖曰：无妄，刚自外来而为主於内。动而健，刚中而应，大亨以正，天之命也。其匪正有眚，不利有攸往。无妄之往，何之矣？天命不佑，行矣哉？
　　象曰：天下雷行，物与无妄；先王，以茂对时，育万物。
　　初九：无妄，往吉。
　　象曰：无妄之往，得志也。
　　六二：不耕获，不畲，则利有攸往。
　　象曰：不耕获，未富也。
　　六三：无妄之灾，或系之牛，行人之得，邑人之灾。
　　象曰：行人得牛，邑人灾也。
　　九四：可贞，无咎。
　　象曰：可贞无咎，固有之也。
　　九五：无妄之疾，勿药有喜。
　　象曰：无妄之药，不可试也。
　　上九：无妄，行有眚，无攸利。
　　象曰：无妄之行，穷之灾也。

【无妄卦终】


第二十六卦　大畜　山天　大畜艮上乾下

　　大畜：利贞，不家食吉，利涉大川。
　　彖曰：大畜，刚健笃实辉光，日新其德，刚上而尚贤。能止健，大正也。不家食吉，养贤也。利涉大川，应乎天也。
　　象曰：天在山中，大畜；君子以多识前言往行，以畜其德。
　　初九：有厉利已。
　　象曰：有厉利已，不犯灾也。
九二：舆说辐。
　　象曰：舆说辐，中无尤也。
　　九三：良马逐，利艰贞。曰闲舆卫，利有攸往。
　　象曰：利有攸往，上合志也。
　　六四：童豕之牿，元吉。
　　象曰：六四元吉，有喜也。
　　六五：r豕之牙，吉。
　　象曰：六五之吉，有庆也。
　　上九：何天之衢，亨。
　　象曰：何天之衢，道大行也。

【大畜卦终】


第二十七卦　颐　山雷　颐艮上震下

　　颐：贞吉。观颐，自求口实。
　　彖曰：颐，贞吉，养正则吉也。观颐，观其所养也；自求口实，观其自养也。天地养万物，圣人养贤，以及万民；颐之时义大矣哉！
　　象曰：山下有雷，颐；君子以慎言语，节饮食。
　　初九：舍尔灵龟，观我朵颐，凶。
　　象曰：观我朵颐，亦不足贵也。
　　六二：颠颐，拂经，于丘颐，征凶。
　　象曰：六二征凶，行失类也。
　　六三：拂颐，贞凶，十年勿用，无攸利。
　　象曰：十年勿用，道大悖也。
　　六四：颠颐吉，虎视眈眈，其欲逐逐，无咎。
　　象曰：颠颐之吉，上施光也。
　　六五：拂经，居贞吉，不可涉大川。
　　象曰：居贞之吉，顺以从上也。
　　上九：由颐，厉吉，利涉大川。
　　象曰：由颐厉吉，大有庆也。

【颐卦终】


第二十八卦 大过 泽风 大过兑上巽下

　　大过：栋桡，利有攸往，亨。
　　曰：大过--大者过也。栋桡--本末弱也。刚过而中，巽而说行，利有攸往，乃亨。大过之时义大矣哉！
　　象曰：泽灭木，大过；君子以独立不惧，q世无闷。
　　初六：藉用白茅，无咎。
　　象曰：藉用白茅，柔在下也。
　　九二：枯杨生，老夫得其女妻，无不利。
　　象曰：老夫女妻，过以相与也。
　　九三：栋桡，凶。
　　象曰：栋桡之凶，不可以有辅也。
　　九四：栋隆，吉；有它吝。
　　象曰：栋隆之吉，不桡乎下也。
　　九五：枯杨生华，老妇得士夫，无咎无誉。
　　象曰：枯杨生华，何可久也。老妇士夫，亦可丑也。
　　上六：过涉灭顶，凶，无咎。
　　象曰：过涉之凶，不可咎也。

【大过卦终】


第二十九卦 坎 坎为水 坎上坎下

　　坎：习坎，有孚，维心亨，行有尚。
　　曰：习坎，重险也。水流而不盈，行险而不失其信。维心亨乃以刚中也。行有尚，往有功也。天险不可升也，地险山川丘陵也，王公设险以守其国，坎之时用大矣哉！
　　象曰：水至，习坎；君子以常德行，习教事。
　　初六：习坎，入于坎，凶。象曰：习坎入坎，失道凶也。
　　九二：坎有险，求小得。
　　象曰：求小得，未出中也。
　　六三：来之坎坎，险且枕，入于坎，勿用。
　　象曰：来之坎坎，终无功也。
　　六四：樽酒簋贰，用缶，纳约自牖，终无咎。
　　象曰：樽酒簋贰，刚柔际也。
　　九五：坎不盈，只既平，无咎。
　　象曰：坎不盈，中未大也。
　　上六：系用徽g，置于丛棘，三岁不得，凶。
　　象曰：上六失道，凶三岁也。

【坎卦终】


第三十卦 离 离为火 离上离下

　　离：利贞，亨。畜牝牛，吉。
　　曰：离，丽也；日月丽乎天，百谷草木丽乎土，重明以丽乎正，乃化成天下。柔丽乎中正，故亨；是以畜牝牛吉也。
　　象曰：明两作离，大人以继明照于四方。
　　初九：履错然，敬之无咎。
　　象曰：履错之敬，以辟咎也。
　　六二：黄离，元吉。
　　象曰：黄离元吉，得中道也。
　　九三：日昃之离，不鼓缶而歌，则大耋之嗟，凶。
　　象曰：日昃之离，何可久也。
　　九四：突如其来如，焚如，死如，弃如。
　　象曰：突如其来如，无所容也。
　　六五：出涕沱若，戚嗟若，吉。
　　象曰：六五之吉，离王公也。
　　上九：王用出征，有嘉折首，获其匪丑，无咎。
　　象曰：王用出征，以正邦也。

【离卦终】
第三十一卦 咸 泽山 咸兑上艮下

　　咸：亨，利贞，取女吉。 
　　曰：咸，感也。柔上而刚下，二气感应以相与，止而说，男下女，是以亨利贞，取女吉也。天地感而万物化生，圣人感人心而天下和平；观其所感，而天地万物之情可见矣！ 
　　象曰：山上有泽，咸；君子以虚受人。 
　　初六：咸其拇。 
　　象曰：咸其拇，志在外也。 
　　六二：咸其腓，凶，居吉。 
　　象曰：虽凶，居吉，顺不害也。 
　　九三：咸其股，执其随，往吝。 
　　象曰：咸其股，亦不处也。志在随人，所执下也。 
　　九四：贞吉悔亡，憧憧往来，朋从尔思。 
　　象曰：贞吉悔亡，未感害也。憧憧往来，未光大也。 
　　九五：咸其，无悔。 
　　象曰：咸其，志末也。 
　　上六：咸其辅，颊，舌。 
　　象曰：咸其辅，颊，舌，滕口说也。

【咸卦终】 
 
 
第三十二卦 恒 雷风 恒震上巽下

　　恒：亨，无咎，利贞，利有攸往。 
　　曰：恒，久也。刚上而柔下，雷风相与，巽而动，刚柔皆应，恒。恒亨无咎，利贞；久於其道也，天地之道，恒久而不已也。利有攸往，终则有始也。日月得天，而能久照，四时变化，而能久成，圣人久於其道，而天下化成；观其所恒，而天地万物之情可见矣！ 
　　象曰：雷风，恒；君子以立不易方。 
　　初六：浚恒，贞凶，无攸利。 
　　象曰：浚恒之凶，始求深也。 
　　九二：悔亡。 
　　象曰：九二悔亡，能久中也。 
　　九三：不恒其德，或承之羞，贞吝。 
　　象曰：不恒其德，无所容也。 
　　九四：田无禽。 
　　象曰：久非其位，安得禽也。 
　　六五：恒其德，贞，妇人吉，夫子凶。 
　　象曰：妇人贞吉，从一而终也。夫子制义，从妇凶也。 
　　上六：振恒，凶。 
　　象曰：振恒在上，大无功也。

【恒卦终】 
 
 
第三十三卦 q 天山 q乾上艮下

　　q：亨，小利贞。 
　　曰：q亨，q而亨也。刚当位而应，与时行也。小利贞，浸而长也。q之时义大矣哉！ 
　　象曰：天下有山，q；君子以远小人，不恶而严。 
　　初六：q尾，厉，勿用有攸往。 
　　象曰：q尾之厉，不往何灾也。 
　　六二：执之用黄牛之革，莫之胜说。 
　　象曰：执用黄牛，固志也。 
　　九三：系q，有疾厉，畜臣妾吉。 
　　象曰：系q之厉，有疾惫也。畜臣妾吉，不可大事也。 
　　九四：好q君子吉，小人否。 
　　象曰：君子好q，小人否也。 
　　九五：嘉q，贞吉。 
　　象曰：嘉q贞吉，以正志也。 
　　上九：肥q，无不利。 
　　象曰：肥q，无不利；无所疑也。

【q卦终】 
 
 
第三十四卦　大壮　雷天　大壮震上乾下

　　大壮：利贞。 
　　彖曰：大壮，大者壮也。刚以动，故壮。大壮利贞；大者正也。正大而天地之情可见矣！ 
　　象曰：雷在天上，大壮；君子以非礼勿履。 
　　初九：壮于趾，征凶，有孚。 
　　象曰：壮于趾，其孚穷也。 
　　九二：贞吉。 
　　象曰：九二贞吉，以中也。 
　　九三：小人用壮，君子用罔，贞厉。羝羊触藩，羸其角。 
　　象曰：小人用壮，君子罔也。 
　　九四：贞吉悔亡，藩决不羸，壮于大舆之。 
　　象曰：藩决不羸，尚往也。 
　　六五：丧羊于易，无悔。 
　　象曰：丧羊于易，位不当也。 
　　上六：羝羊触藩，不能退，不能遂，无攸利，艰则吉。 
　　象曰：不能退，不能遂，不祥也。艰则吉，咎不长也。

【大壮卦终】 
 
 
第三十五卦　晋　火地　晋离上坤下

　　晋：康侯用锡马蕃庶，昼日三接。 
　　彖曰：晋，进也。明出地上，顺而丽乎大明，柔进而上行。是以康侯用锡马蕃庶，昼日三接也。 
　　象曰：明出地上，晋；君子以自昭明德。 
　　初六：晋如，摧如，贞吉。罔孚，裕无咎。 
　　象曰：晋如，摧如；独行正也。裕无咎；未受命也。 
　　六二：晋如，愁如，贞吉。受兹介福，于其王母。 
　　象曰：受之介福，以中正也。 
　　六三：众允，悔亡。 
　　象曰：众允之，志上行也。 
　　九四：晋如硕鼠，贞厉。 
　　象曰：硕鼠贞厉，位不当也。 
　　六五：悔亡，失得勿恤，往吉无不利。 
　　象曰：失得勿恤，往有庆也。 
　　上九：晋其角，维用伐邑，厉吉无咎，贞吝。 
　　象曰：维用伐邑，道未光也。

【晋卦终】 
 
 
第三十六卦 明夷 地火 明夷坤上离下

　　明夷：利艰贞。 
　　曰：明入地中，明夷。内文明而外柔顺，以蒙大难，文王以之。利艰贞，晦其明也，内难而能正其志，箕子以之。 
　　象曰：明入地中，明夷；君子以莅众，用晦而明。 
　　初九：明夷于飞，垂其翼。君子于行，三日不食，有攸往，主人有言。 
　　象曰：君子于行，义不食也。 
　　六二：明夷，夷于左股，用拯马壮，吉。 
　　象曰：六二之吉，顺以则也。 
　　九三：明夷于南狩，得其大首，不可疾贞。 
　　象曰：南狩之志，乃大得也。 
　　六四：入于左腹，获明夷之心，出于门庭。 
　　象曰：入于左腹，获心意也。 
　　六五：箕子之明夷，利贞。 
　　象曰：箕子之贞，明不可息也。 
　　上六：不明晦，初登于天，后入于地。 
　　象曰：初登于天，照四国也。后入于地，失则也。

【明夷卦终】 
 
 
第三十七卦 家人 风火 家人巽上离下

　　家人：利女贞。 
　　曰：家人，女正位乎内，男正位乎外，男女正，天地之大义也。家人有严君焉，父母之谓也。父父，子子，兄兄，弟弟，夫夫，妇妇，而家道正；正家而天下定矣。 
　　象曰：风自火出，家人；君子以言有物，而行有恒。 
　　初九：闲有家，悔亡。 
　　象曰：闲有家，志未变也。 
　　六二：无攸遂，在中馈，贞吉。 
　　象曰：六二之吉，顺以巽也。 
　　九三：家人郏悔厉吉；妇子嘻嘻，终吝。 
　　象曰：家人郏未失也；妇子嘻嘻，失家节也。 
　　六四：富家，大吉。 
　　象曰：富家大吉，顺在位也。 
　　九五：王假有家，勿恤吉。 
　　象曰：王假有家，交相爱也。 
　　上九：有孚威如，终吉。 
　　象曰：威如之吉，反身之谓也。

【家人卦终】 
 
 
第三十八卦 睽 火泽 睽离上兑下

　　睽：小事吉。 
　　曰：睽，火动而上，泽动而下；二女同居，其志不同行；说而丽乎明，柔进而上行，得中而应乎刚；是以小事吉。天地睽，而其事同也；男女睽，而其志通也；万物睽，而其事类也；睽之时用大矣哉！ 
　　象曰：上火下泽，睽；君子以同而异。 
　　初九：悔亡，丧马勿逐，自复；见恶人无咎。 
　　象曰：见恶人，以辟咎也。 
　　九二：遇主于巷，无咎。 
　　象曰：遇主于巷，未失道也。 
　　六三：见舆曳，其牛掣，其人天且劓，无初有终。 
　　象曰：见舆曳，位不当也。无初有终，遇刚也。 
　　九四：睽孤，遇元夫，交孚，厉无咎。 
　　象曰：交孚无咎，志行也。 
　　六五：悔亡，厥宗噬肤，往何咎。 
　　象曰：厥宗噬肤，往有庆也。 
　　上九：睽孤，见豕负涂，载鬼一车，先张之弧，后说之弧，匪寇婚 
　　媾，往遇雨则吉。 
　　象曰：遇雨之吉，群疑亡也。

【睽卦终】 
 
 
第三十九卦 蹇 水山 蹇坎上艮下

　　蹇：利西南，不利东北；利见大人，贞吉。 
　　曰：蹇，难也，险在前也。见险而能止，知矣哉！蹇利西南，往得中也；不利东北，其道穷也。利见大人，往有功也。当位贞吉，以正邦也。蹇之时用大矣哉！ 
　　象曰：山上有水，蹇；君子以反身修德。 
　　初六：往蹇，来誉。 
　　象曰：往蹇来誉，宜待也。 
　　六二：王臣蹇蹇，匪躬之故。 
　　象曰：王臣蹇蹇，终无尤也。 
　　九三：往蹇来反。 
　　象曰：往蹇来反，内喜之也。 
　　六四：往蹇来连。 
　　象曰：往蹇来连，当位实也。 
　　九五：大蹇朋来。 
　　象曰：大蹇朋来，以中节也。 
　　上六：往蹇来硕，吉；利见大人。 
　　象曰：往蹇来硕，志在内也。利见大人，以从贵也。

【蹇卦终】 
 
 
第四十卦 解 雷水 解震上坎下

　　解：利西南，无所往，其来复吉。有攸往，夙吉。 
　　曰：解，险以动，动而免乎险，解。解利西南，往得众也。其来复吉，乃得中也。有攸往夙吉，往有功也。天地解，而雷雨作，雷雨作，而百果草木皆甲坼，解之时义大矣哉！ 
　　象曰：雷雨作，解；君子以赦过宥罪。 
　　初六：无咎。 
　　象曰：刚柔之际，义无咎也。 
　　九二：田获三狐，得黄矢，贞吉。 
　　象曰：九二贞吉，得中道也。 
　　六三：负且乘，致寇至，贞吝。 
　　象曰：负且乘，亦可丑也，自我致戎，又谁咎也。 
　　九四：解而拇，朋至斯孚。 
　　象曰：解而拇，未当位也。 
　　六五：君子维有解，吉；有孚于小人。 
　　象曰：君子有解，小人退也。 
　　上六：公用射隼，于高墉之上，获之，无不利。 
　　象曰：公用射隼，以解悖也。

【解卦终】

 